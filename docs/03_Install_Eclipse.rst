Eclipse
=======

Ingyenes fejlesztõeszköz Javahoz és számos más programozási nyelvhez. Ingyenes,
ennek ellenére elég jó, ezért nagyobb cégek is szívesen használják.

Miért használunk Eclipset vagy más IDE-t (Integrated Development Environment)
programozáshoz? Azért, mert megkönnyíti az életünket. Ha nem hiszel nekem, pár
napig írj program kódot Notepad-del és fordítsd command line-ból.

Az Eclipse futtatásához JRE-t vagy JDK-t kell telepíteni a gépedre. A JRE
futtató környezet, a JDK fejlesztéshez kell. Az Eclipse rendkívül okos és
mindkettõvel megy. Azért érdemes a JDK-t telepíteni, mert ad pár eszközt amit a
JRE nem és a JDK-val látni fogod a Java programozási nyelv forráskódját is.

Az Eclipse másik nagy okossága, hogy pluginokat adhatsz hozzá, amikkel képessé
válik speciális feladatok elvégzésére. A plugin egy olyan program, ami
önmagában nem csinál neked semmit, de ha hozzáadod egy programhoz (ami képes
kezelni az adott plugint), akkor a plugintól a program sokkal okosabbnak
látszik majd. Pl. van nekünk az Eclipse, ami alapból nem sokkal okosabb mint a
Notepad (ne hidd el, hazugság!!! sokkal okosabb a Notepadnál!!!), de ha adsz
hozzá Java plugint, akkor segít neked Java programokat írni. Ha adsz hozzá
PHP plugint, akkor segít PHP oldalakat írni, stb.

Springes programok írásához egy csomó plugint adni kell az Eclipsehez.
Beleőszülnél, mire végeznél a pluginek hozzáadásával és eleinte sokszor
hibáznál. Ezért okos emberek előkészítettek neked egy felokosított Eclipse-t
Springes programok fejlesztéséhez, amit STS-nek neveztek el és ingyen
letölthetsz. Remélem, most örülsz! :)

Mostanra biztosan felmerült benned, hogy miért írkálok Springről? Azért, mert
a "Spring WebAppDev Bootcamp webinar"-hoz, ahogy a neve is sugallja, szükséged
lesz Springre. A Springhez először Javat tanulunk, szerencsére az STS azt is
kiválóan kezeli.

STS letöltése
-------------

- STS-t (ideje feloldani a rövidítést: Spring Tool Suite) erről az oldalról
  tudsz letölteni:
  https://spring.io/tools/sts/all
- Válaszd a Windows-os verziót, töltsd le valahova a gépedre.
- A letöltés befejeztével lesz egy nagy .zip fájlod.
- Az STS-t igazából nem kell telepíteni, elég a .zip fájlt kicsomagolod.
- Olyan helyre csomagold ki, hogy az elérési útvonalban ne legyen szóköz (pl.
  ne a "C:\Program Files\" mappába). Elvileg nem okozna gondot pár szóköz, de
  régen voltak olyan verziók, amik meghülyültek tőle.
- Keresd meg az STS.exe fájlt és tedd ki az asztalra parancsikonnak. Nálam a
  fájl itt található: "C:\Programming\sts-bundle\sts-3.9.1.RELEASE\STS.exe"

Még ne indítsd el az STS-t, előbb olvasd el a "04_STS.rst"-t!
